

edit data


ኃይሉ ገ/ዮሐንስ (ገሞራው) 1928 ዓ.ም ከአባቱ መርጌታ ገ/ዮሐንስ በአዲስ አበባ መስቀል አደባባይ አካባቢ ተወልዶ በልጅነቱ የቤተክርስቲያን ትምህርት ቀስሟል። መደበኛ ትምህርቱን በምኒሊክ ት/ቤት እየተከታተለ በስላሴ ቤተክርስቲያን በድቁና ያገለግል የነበረው ገሞራው፤ በልጅነቱ የተካነበት የግእዝ ቋንቋ ከቀሳውስቱ ጋር እንደፈለገ በቅኔ እንዲግባባ አስችሎታል። ሁለተኛ ደረጃ ትምህርቱን እንዳጠናቀቀ በቀዳማዊ ኃ/ሥላሴ ዩኒቨርሲቲ ስር የሚገኘውን መንፈሳዊ ኮሌጅ ተቀላቀለ። ከመንፈሳዊ ትምህርት ይልቅ ፍልስፍና ቀልቡን ስለገዛው ወደ ኢትዮጵያ ቋንቋዎች ጥናት ተቋም ተቀይሮ የሚወደውን ስነ ጽሁፍ ማጥናት ቀጠለ። የደራሲና ባለቅኔው ስራዎች በጥቂቱ “አንድነት ግጥም” (እማማ አፍሪካን ለማስታወስ)፣ “በረከተ መርገም”፣ “የበሰለው ያራል”፣ “በናቴኮ ሴት ነኝ”፣ “እናትክን በሉልኝ”፣ “የሽግግር ደባ”፣ “ዛር ነው በሽታዋ”፣ “ቅኔ ለዘመን”፣ “ቆርጠሃት ታለለ”፣ “የመንጎል ጥሪ”፣ “ዜሮ ፊታውራሪ” ይሰኛሉ። 
